# Introduzione

SpeedUp Restaurant! è un'applicazione web che offre delle funzionalità per automatizzare la gestione delle prenotazioni dei tavoli, la gestione degli ordini e la contabilità di un ristorante. 
I clienti possono prenotarsi in vari modi: 

- chiamando l'amministratore del ristorante comunicando il cognome, numero di persone, data e ora.
- usando l'applicazione web seguendo due passaggi in sequenza, in primis scegliendo il numero di persone, la data, l'orario e in secundis aggiungendo cognome, telefono, email.

Eventuali note sono opzionali ma possono essere comunicate in tutte e due le modalità. Inoltre il cliente ha la libertà di prenotare il proprio tavolo direttamente sul posto. Ogni modalità di prenotazione viene comunque gestita dall'amministratore che interagisce col software.

I clienti, una volta seduti al tavolo, possono visionare le portate direttamente dall'applicazione web e scegliere le categorie e le portate del menù da inserire all'interno del proprio ordine. Il cuoco elabora l'ordine ricevuto che successivamente viene consegnato al cliente dal cameriere. Il cliente può decidere di inviare un ordine e aggiungerlo a quello precedente. Eventualmente può anche modificare l'ordine già in lista. 
L'ordine precedentemente inviato genera automaticamente il costo totale, specificando il costo di ogni singola portata. Il cliente può decidere se effettuare il pagamento dall'applicazione web o direttamente in cassa.